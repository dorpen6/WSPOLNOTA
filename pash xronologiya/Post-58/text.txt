Bildiyiniz kimi, Polşa Azərbaycanlıları Şurası tərəfindən Azərbaycan Gecəsi Varşava şəhərində artıq bir neçə dəfə təşkil edilmişdir. Bu dəfə isə Polşa Azərbaycanlıları Şurasının təşkilatçılığı ilə Azərbaycan Gecəsi Krakov şəhərində keçirildi. 
Gecədə soydaşlarımız birlikdə səmimi söhbətlər edib, milli rəqslərimizi oynamaqla yanaşı, həm yerli, həm də xarici mahnılar ifa etdilər. Polşadakı Azarbaycan Evnin nəzdindəki Mədəniyyət mərkəzinin rəhbəri Fərid Abdullayev isə gitarada canlı musiqi ifaları ilə gecəyə ayrı bir rəng qatdı. Polşa Azərbaycanlıları Şurası tərəfindən qonaqlara milli təamlar təqdim olundu. 
Həmvətənlərimizlə birlikdə keçirilən bu cür tədbirlərin artıq ənənəvi hal alması heç də təəccüblü deyil, çünki biz bir ailəyik! 
Növbəti aylarda isə Azərbaycan Gecəsi Polşanın digər şəhərlərində də soydaşlarımızla birlikdə keçiriləcək. Belə tədbirlərdə iştirak etmək soydaşlarımızın həm istirahət etməyi üçün dəyərli bir fürsət halına çevrilir, həm də aramızdakı şəbəkələşməni və birliyi gücləndirir. 
Sonda gecədə iştirak edən Polşadakı Azarbaycan Evinin nəzdindəki Mədəniyyət mərkəzinin rəhbərinə, Polşa Azərbaycanlıları Şurasının koordinatorlarına və Polcare platformasına təşəkkür edirik. 
Bizə bu gecəni keçirmək üçün yaratdığı şəraitə görə isə "Çikaqo" restoranının rəhbəri Rufan Səfərov bəyə minnətdarlığımızı  bildiririk.