Bu gün xaricdə yaşayan soydaşlarımız ümummilli lider Heydər Əliyevin abidəsini və eləcə də şəhidlər xiyabanını ziyarət etdik. Bura qürur yerimiz olmaqla yanaşı, eyni zamanda qəhrəmanlıq salnaməsidir. Biz Azərbaycanımızın müstəqilliyindən güc alıb, ölkə xaricində ölkəmizin maraqlarını var gücümüzlə müdafiə edirik. Bu ideoloji yolda, diaspor fəaliyyətində  göstərdiyimiz əzm, iradə bizdən sonrakı nəsillərə dərs olacaq. Necə ki, biz də bu gün bizdən öncəki nəsillərin Azərbaycanı yaşatmaq uğrunda atdıqları addımlardan örnək götürürük. Allah Azərbaycanımızı qorusun, Azərbaycan xalqını qorusun.