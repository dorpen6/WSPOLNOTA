Bu gün Azərbaycan Respublikasının Diasporla İş üzrə Dövlət Komitəsi tərəfindən fəaliyyətimiz qiymətləndirildi və " Diaspor sahəsində xidmətlərə görə" medalı ilə təltif edildim. Xidmətimizə dəyər verən, diqqətdə saxlayan hər kəsə, başda Diaspor Komitəsinin sədri hörmətli Fuad Muradova dərin təşəkkürümü bildirirəm. Bu günə qədər diaspor sahəsində və eyni zamanda Azərbaycanın xaricdə müsbət imicinin formalaşması istiqamətində nə işlər görmüşəmsə bunu heç bir təltifə, medala görə deyil, vətən qarşısında borcum hesab etmişəm. Məni tanıyanlar bunu çox gözəl bilirlər. Diaspor işi könül işi olmaqla yanaşı eyni zamanda idioloji məsələ olduğuna görə bu istiqamətdə addım atdığın, başladığın zaman gərək öz missiyasını sona qədər yerinə yetirəsən.Biz də Polşa Azərbaycanlıları Şurası olaraq bu günə qədər əzmlə çalışmışıq. Bu gündən sonra da var gücümüzlə çalışacağıq. Mənimlə daima çiyin-çiyinə çalışan, enerjisini, vaxtını potensialını xərcləyən bütün silahlaşdaşlarıma minnətdarlığımı bildirirəm. Təltif olunduğum bu medala təkcə mənim yox, bütün Polşa Azərbaycanlıları Şurasının kollektivinin əziyyəti hesabına layiq görülmüşəm. Əminəm ki, bundan sonra da həmin komanda ilə böyük uğurlara imza atacağıq. Çünki bizim təşkilat fərd üzərində yox struktur üzərində qurulmuşdur. Rəhbərlikdə kimin olmasından asılı olmayaraq ideyamız, məqsədimiz daim eynidir. 
Yalnız bir ideyamız var,   Azərbaycanın işıqlı sabahını görmək. Güclü Azərbaycan naminə !