Əziz həmvətənlər, 
Polşa Azərbaycanlıları Şurası olaraq Polşada yaşayan soydaşlarımızın azyaşlı övladları üçün Azərbaycan və ingilis dillərinin tədrisini təşkil etmək qərarına gəlmişik. Dərslər hər həftənin şənbə günü ümumilikdə 1 saat olmaqla Varşava Azərbaycan Evində keçiriləcəkdir. 
Dilləri tədris edəcək müəllim uzun müddətdir Polşada yaşayan və uşaq bağçalarında ingilis dili müəllimi kimi fəaliyyət göstərən həmyerlimiz Esmira Şıxməmmədova olacaqdır.
Esmira xanım Qafqaz Universitetinin İngilis dili və ədəbiyyatı fakultəsindən məzun olub və uzun illər tərcüməçi və müəllim kimi fəaliyyət göstərib.
Tədris prosesi tam təmənnasız həyata keçiriləcəkdir. Əgər siz də övladlarınızın ana dilini və ingilis dilini daha yaxşı öyrənməsini istəyirsinizsə, zəhmət olmasa mesaj bölməsinə ad, soyad və əlaqə nömrənizi və övladınızın yaşını qeyd edin.
Düşünürəm ki, bu addımla həm də azərbaycanlı ailələrin tanış olmasında, qarşılıqlı dostluq münasibətlərinin yaranmasında da rolumuz olar.
Qeyd: Müraciət etmiş şəxslər üçün whatsapp qrupu yaradılacaq və müəllimlə görüş təşkil olunacaq. Əlavə suallar olarsa, whatsapp qrupda və ya müəllimlə görüş zamanı cavablandırılacaqdır.