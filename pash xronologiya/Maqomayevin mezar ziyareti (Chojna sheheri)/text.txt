Polşa Azərbaycanlıları Şurası tərəfındən Varşava şəhərindən 550 kilometr məsafədə yerləşən Chojna şəhərində yerləşən 2-ci dünya müharibəsi iştirakçılarının dəfn edildiyi məzarlıqda görkəmli Azərbaycan-sovet opera və estrada müğənnisi, bəstəkar, SSRİ xalq artisti, Şöhrət Ordeni laureatı Müslüm Məhəmməd oğlu Maqomayevin qəhrəman atası Məhəmməd Maqomayevin xatirəsi yad edilib, məzarı önünə əkil qoyulub.
Müslüm həyatında heç vaxt atasını görməyib. Çünki, o, hələ dünyaya gəlməmiş atası cəbhəyə getmişdi. Məhəmməd Maqomayev 1916-cı ildə Azərbaycan klassik musiqisinin banilərindən biri olan Əbdül-Müslüm Maqomayev və Baydigül Terequlovanın ailəsində anadan olub. Sənədlərə görə Məhəmməd Maqomayev 1941-ci ilin iyulunda çağırılsa da, 1942-ci ilin oktyabrında cəbhəyə gəldi və dərhal o dövrün ən çətin bölgələrindən birinə-Şimali Qafqaz Cəbhəsinə düşdü. Sonra isə 823-cü artilleriya polkunun kəşfiyyatına köçürüldü. Dnepr keçidində iştirak etdi, 1-ci Belarus Cəbhəsində vuruşdu. 3 fevral 1945-ci ildə Noy-Berlin və Ortviq yaşayış məntəqələri yaxınlığındakı Oder çayının sol sahilində döyüş zamanı böyük cəsarət göstərib almanlara xeyli zərbə vurdu. Berlinə qədər gedib çıxan Maqamoyev 24 aprel 1945-ci ildə yaralı yoldaşını xilas edərkən güllə ilə vurularaq öldürüldü. Birinci dəfə Polşada Kşivin - Qrıfnski məzarlığında dəfn edilən Maqamoyevin cəsədi sonradan, 1952-ci ildə Sovet əsgərlərinin qalıqları ilə bir yerdə çıxarılaraq Chojna qəbiristanlığında dəfn edilir. 301 saylı atıcı dviziyanın, 823 saylı artileriya alayının, kəşfiyyat bölüyünün komandiri serjant Məhəmməd Müslümoviç Maqomayev ölümündən sonra Sovet İttifaqı Qəhrəmanı adı almaq üçün namizəd kimi göstərilir. Mixayıl Zaxarçukun "Krasnoy zvezdı" qəzetində dərc etdirdiyi "Yüzillik" sərlövhəli geniş məqaləda qeyd edilir ki, hətta marşal Jukov da buna narazlıq etmir. Lakin marşal Baqramyann təsiri o qədər çox olur ki, Məhəmməd Maqomoyevə bu ad verilmir. Müxtəlif orden və medalları olan, qəhrəman bir azərbaycanlının Sovet İttifaqı Qəhrəmanı adı almasına bir mane də belə olur.
Cənab Prezident İlham Əliyevin də dediyi kimi milli-mənəvi dəyərlərimizin qorunması bizim əsas prioritetlərimizdən olmalıdır. 
Biz Polşa Azərbaycanlıları Şurası olaraq hər zaman bu yöndə çalışır, dəyərlərimizin qorunması, yad edilməsi üçün əlimizdən gələni edirik. Bu ziyarətimiz nə ilk, nə də son deyil. Silsilə tədbirlərimiz, ziyarətlərimiz davam edir.
Qeyd olunan məlumatların mənbəyi Dosent Zaur Əliyevdir. Zaur müəllimə bu cür dəqiq araşdırma və məlumata görə öz təşəkkürümü bildirirəm.