Xocalı soyqırımının 29-cu il dönümü ilə əlaqədar Polşada keçirtdiyimiz silsilə tədbirlər haqqında qısa məlumat.
 #Polşa #Azərbaycanlılar #Şurasının təşkilatçılığı  ilə üzərində  Xocalı faciəsini  əks etdirən  kiçik  məlumat  və  foto  ilə  hazırlanmış bukletlər  şəhər  sakinlərinə  və  burada  olan  turistlərə  paylanılıb.Eyni zamanda soyqırım ilə bağlı çəkilmiş şəkillərin şəhər mərkəzində sərgisi təşkil olunub.İnsanların diqqətini cəlb etmək üçün sərginin önündə  gitara və tarın sintezi formatında Qarabağ ilə bağlı olan həzin musiqilər səsləndirilir. Xocalı faciəsi haqqında  məlumat  kitabçalarından  əlavə  də  şəhər   sakinlərinə   hadisə haqqında  dolğun  məlumat  verilib .  Azərbaycanlı gənclər Polşa xalqını və hökumətini bu qətliama susmamağa, haqqın yanında olmağa çağırıb. 
Növbəti tədbir Polşada  Azərbaycan Evi Lalə Zeynalova və Polşa Azərbaycanlılar Şurası ilə birlikdə  də soyqırımın 29 - cü il dönümü ilə bağlı keçirilmişdir.İştirakçılara faciə haqqında geniş məlumat verilmişdir.
Bundan başqa Azərbaycanın Polşadakı Səfirliyinin Xocalı soyqırımı ilə əlaqədar təşkil etdiyi tədbirin aparıcısı qismində iştirak edərək  əcnəbilərə faciənin acı nəticələri haqqında informativ məlumatlar çatdırılmışdır.